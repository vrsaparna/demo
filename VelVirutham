[
{
"head": "01 மகரம்அள றிடைபுரள",
"info": "வேல் விருத்தம் 01 மகரம்அள றிடைபுரள",
"audio": "Magaram01.ogg",
"song": "மகரம்அள றிடைபுரள உரககண பணமவுலி\n   மதியும்இர வியுமலையவே\n\nவளரெழிலி குடருழல இமையவர்கள் துயரகல\n   மகிழ்வுபெறு மறுசிறையவாஞ்\n\nசிகரவரை மனைமறுகு தொறுநுளைய மகளிர்செழு\n   செநெல்களொடு தரளம் இடவே\n\nசெகசிரப கிரதிமுதல் நதிகள்கதி பெற உததி\n   திடர்அடைய நுகரும் வடிவேல்\n\nதகரமிரு கமதமென மணமருவு கடகலுழி\n   தருகவுளும் உறுவள் எயிறுந்\n\nதழைசெவியும் நுதல்விழியும் உடையஒரு கடவுள்மகிழ்\n   தருதுணைவன் அமரர்குயிலுங்\n\nகுகரமலை எயினர்குல மடமயிலும் எனஇருவர்\n   குயமொடமர் புரியுமுருகன்\n\nகுமரன்அறு முகன்எதிரும் விருதுநிசி சரர்அணிகள்\n   குலையவிடு கொடியவேலே."
},
{
"head": "02 வெங்காள கண்டர்கைச்",
"info": "வேல் விருத்தம் 02 வெங்காள கண்டர்கைச்",
"audio": "Venkalakandar02.ogg",
"song": "வெங்காள கண்டர்கைச் சூலமுந் திருமாயன்\n   வெற்றிபெறு சுடர் ஆழியும்\n\nவிபுதர்பதி குலிசமுஞ் சூரன் குலங் கல்லி\n   வெல்லா எனக்கருதியே\n\nசங்க்ராம நீசயித் தருளெனத் தேவருஞ்\n   சதுர்முகனும் நின்றிரப்பச்\n\nசயிலமொடு சூரனுடல் ஒருநொடியில் உருவியே\n   தனிஆண்மை கொண்ட நெடுவேல்\n\nகங்காளி சாமுண்டி வாராகி இந்த்ராணி\n   கெளமாரி கமலாசனக்\n\nகன்னிநா ரணிகுமரி த்ரிபுரைபயி ரவிஅமலை\n   கெளரிகா மாஷிசைவ\n\nசிங்காரி யாமளை பவாநிகார்த் திகைகொற்றி\n   த்ரியம்பகி அளித்த செல்வச்\n\nசிறுவன்அறு முகன்முருகன் நிருதர்கள் குலாந்தகன்\n   செம்பொற் றிருக்கை வேலே."
},
{
"head": "03 வேதாள பூதமொடு",
"info": "வேல் விருத்தம் வேதாள பூதமொடு",
"song": "வேதாள பூதமொடு காளிகா ளாத்ரிகளும்\n   வெகுளுறு பசாசகணமும்\n\nவெங்கழு குடன்கொடி பருந்துசெம் புவனத்தில்\n   வெம்பசி ஒழிக்கவந்தே\n\nஆதார கமடமுங் கணபண வியாளமும்\n   அடக்கிய தடக்கிரியெலாம்\n\nஅலையநட மிடுநெடுந் தானவர் நிணத்தசை\n   அருந்திப் புரந்தவைவேல்\n\nதாதார் மலர்ச்சுனைப் பழநிமலை சோலைமலை\n   தனிப்பரங் குன்றேரகம்\n\nதணிகைசெந் தூரிடைக் கழிஆவி னன்குடி\n   தடங்கடல் இலங்கைஅதனிற்\n\nபோதார் பொழிற்கதிர் காமத் தலத்தினைப்\n   புகழும்அவ ரவர்நாவினிற்\n\nபுந்தியில் அமர்ந்தவன் கந்தன்முரு கன்குகன்\n   புங்கவன் செங்கை வேலே."
},
{
"head": "04 அண்டர்உல குஞ்சுழல",
"info": "வேல் விருத்தம் அண்டர்உல குஞ்சுழல",
"song": "அண்டர்உல குஞ்சுழல எண்திசைக ளுஞ்சுழல\n   அங்கியும் உடன்சுழலவே\n\nஅலைகடல்க ளுஞ்சுழல அவுணருயி ருஞ்சுழல\n   அகிலதல முஞ்சுழலவே\n\nமண்டல நிறைந்தரவி சதகோடி மதியுதிர\n   மாணப் பிறங்கியணியும்\n\nமணிஒலியி னிற்சகல தலமுமரு ளச்சிரம\n   வகைவகையி னிற்சுழலும் வேல்\n\nதண்டமுட னுங்கொடிய பாசமுட னுங்கரிய\n   சந்தமுட னும்பிறைகள்போல்\n\nதந்தமுட னுந்தழலும் வெங்கணுட னும்பகடு\n   தன்புறம் வருஞ்சமனையான்\n\nகண்டுகுலை யும்பொழுதில் அஞ்சலென மென்சரண\n   கஞ்சம்உத வுங்கருணைவேள்\n\nகந்தன்முரு கன்குமரன் வண்குறவர் தம்புதல்வி\n   கணவன் அடல் கொண்ட வேலே."
},
{
"head": "05 ஆலமாய் அவுணருக்",
"info": "வேல் விருத்தம் ஆலமாய் அவுணருக்",
"song": "ஆலமாய் அவுணருக் கமரருக் கமுதமாய்\n   ஆதவனின் வெம்மைஒளிமீ\n\nதரியதவ முநிவருக் கிந்துவிற் றண்ணென்\n   றமைந்தன்ப ருக்கு முற்றா\n\nமூலமாம் வினையறுத் தவர்கள்வெம் பகையினை\n   முடித்திந்தி ரர்க்கு மெட்டா\n\nமுடிவிலா நந்தநல் கும்பத மளித்தெந்த\n   மூதண்ட மும்புகழும் வேல்\n\nஏலமா யானையின் கோடதிற் சொரிமுத்து\n   மின்பணைக ளுமிழு முத்தும்\n\nஇனிவாடை மான்மதம் அகிலோடு சந்தனம்\n   இலவங்க நறவமாருந்\n\nதாலமா மரமுதற் பொருள்படைத் திடும்எயினர்\n   தருவநிதை மகிழ்நன் ஐயன்\n\nதனிநடம் புரிசமர முருகன்அறு முகன்குகன்\n   சரவணக் குமரன் வேலே."
},
{
"head": "06 பந்தாட லிற்கழங்",
"info": "வேல் விருத்தம் பந்தாட லிற்கழங்",
"song": "பந்தாட லிற்கழங் காடலிற் சுடர்ஊசல்\n   பாடலினொ டாடலின்எலாம்\n\nபழந்தெவ்வர் கட்கம் துணித்திந்தி ரற்கரசு\n   பாலித்த திறல் புகழ்ந்தே\n\nசந்தாரு நாண்மலர்க் குழல்அரம் பையர்களும்\n   சசிமங்கை அனையர்தாமுந்\n\nதன்னைஅன் பொடுபாடி ஆடும்ப்ர தாபமும்\n   தலைமையும் பெற்ற வைவேல்\n\nமந்தாகிநித்தரங் கச்சடில ருக்கரிய\n   மந்த்ரஉப தேச நல்கும்\n\nவரதேசி கன்கிஞ்சு கச்சிகா லங்கார\n   வாரணக் கொடி உயர்த்தோன்\n\nகொந்தார் மலர்க்கடம் புஞ்செச்சை மாலையுங்\n   குவளையுஞ் செங்காந்தளுங்\n\nகூதாள மலருந் தொடுத்தணியு மார்பினன்\n   கோலத் திருக்கைவேலே."
},
{
"head": "07 அண்டங்கள் ஒருகோடி ",
"info": "வேல் விருத்தம் அண்டங்கள் ஒருகோடி",
"song": "அண்டங்கள் ஒருகோடி ஆயினுங் குலகிரி\n   அநந்தமா யினுமேவினால்\n\nஅடையவுரு விப்புறம் போவதல் லதுதங்கல்\n   அறியாது சூரனுடலைக்\n\nகண்டம் படப்பொருது காலனுங் குலைவுறுங்\n   கடியகொலை புரியு மதுசெங்\n\nகநகா சலத்தைக் கடைந்துமுனை யிட்டுக்\n   கடுக்கின்ற துங்க நெடுவேல்\n\nதண்டந் தநுத்திகிரி சங்குகட் கங்கொண்ட\n   தானவாந் தகன்மாயவன்\n\nதழல்விழிக் கொடுவரிப் பருவுடற் பஃறலைத்\n   தமனியச் சுடிகையின் மேல்\n\nவண்டொன்று கமலத்து மங்கையுங் கடல்ஆடை\n   மங்கையும் பதம்வருடவே\n\nமதுமலர்க் கண்துயில் முகுந்தன்மரு கன்குகன்\n   வாகைத் திருக்கை வேலே."
},
{
"head": "08 மாமுதல் தடிந்துதண்",
"info": "வேல் விருத்தம் மாமுதல் தடிந்துதண்",
"song": "மாமுதல் தடிந்துதண் மல்குகிரி யூடுபோய்\n   வலியதா னவர்மார்பிடம்\n\nவழிகண்டு கமலபவ னத்தனைச் சிறையிட்டு\n   மகவான் தனைச்சி றைவிடுத்\n\nதோமவிரு டித்தலைவர் ஆசிபெற் றுயர்வானில்\n   உம்பர்சொற் றுதிபெற்றுநா\n\nஉடையகீ ரன்தனது பாடல்பெற் றுலகுதனில்\n   ஒப்பில்புகழ் பெற்ற வைவேல்\n\nசோமகல சப்ரபா லங்கார தரஜடா\n   சூடிகா லாந்தகாலர்\n\nதுங்கரக்ஷ கத்ரோண கட்ககுலி சஞ்சூல\n   துரககே சரமாம்பரச்\n\nசேமவட வாம்புயப் பரணசங் காபரண\n   திகம்பர த்ரியம்பகமகா\n\nதேவ நந்தனகஜா நநசகோ தரகுகன்\n   செம்பொற் றிருக்கை வேலே."
},
{
"head": "09 தேடுதற் கரிதான நவமணி",
"info": "வேல் விருத்தம் தேடுதற் கரிதான நவமணி",
"song": "தேடுதற் கரிதான நவமணி அழுத்தியிடு\n   செங்கரனை யமுதம் வாய்கொள்\n\nசெயமளித் தருளெனக் கெனஉவப் பொடுவந்து\n   சேவடி பிடித்ததெனவும்\n\nநீடுமைக் கடல்சுட்ட திற்கடைந் தெழுகடலும்\n   நீயெமைக் காக்க எனவும்\n\nநிபிடமுடி நெடியகிரி எந்தமைக் காவெனவும்\n   நிகழ்கின்ற துங்கநெடுவேல்\n\nஆடுமைக் கணபணக் கதிர்முடிப் புடையெயிற்\n   றடலெரிக் கொடிய உக்ர\n\nஅழல்விழிப் படுகொலைக் கடையகட் செவியினுக்\n   கரசினைத் தனியெடுத்தே\n\nசாடுமைப் புயலெனப் பசுநிறச் சிகரியிற்\n   றாய்திமித் துடனடிக்குஞ்\n\nசமரமயில் வாகனன் அமரர்தொழு நாயகன்\n   சண்முகன் தன்கை வேலே."
},
{
"head": "10 வலாரியல லாகுலமி",
"info": "வேல் விருத்தம் வலாரியல லாகுலமி",
"song": "வலாரியல லாகுலமி லாதகல வேகரிய\n   மாலறியு நாலு மறைநூல்\n\nவலானலை விலானசி விலான்மலை விலானிவர்\n   மநோலய உலாசம் உறவே\n\nஉலாவரு கலோலம கராலய சலங்களும்\n   உலோகநிலை நீர்நிலையிலா\n\nவொலாவொலி நிசாசரர் உலோகம தெலாமழல்\n   உலாவிய நிலாவு கொலைவேல்\n\nசிலாவட கலாவிநொ தவாசிலி முகாவிலொச\n   னாசின சிலாத ணிவிலா\n\nசிலாமலர் எலாமதிய மோதமதி சேலொழிய\n   சேவக சராப முகிலாம்\n\nவிலாசகலி யாணகலை சேரபசு மேலைமுலை\n   மேவிய விலாச அகலன்\n\nவிலாழியி னிலாழியகல் வானில்அனல் ஆரவிடு\n   வேழம்இளை ஞன்கை வேலே."
}
]
